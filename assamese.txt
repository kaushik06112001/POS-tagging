উদ্যান শস্যৰ বাবে মাটি চহাবলৈ সাধাৰণতে জন্তু চালিত বা ট্ৰেক্টৰ বা পাৱাৰটিলাৰ চালিত এম . বি . নাঙল , কাঁহীযুক্ত নাঙল , কাল্টিভেটৰ , হেৰ’ , ৰটাভেটৰ আদি ব্যৱহাৰ কৰা হয় ।
শস্য ৰক্ষাৰ বাবে বিভিন্ন স্প্ৰেয়াৰ যেনে – পিঠিত লোৱা নেপচেক স্প্ৰেয়াৰ , পদচালিত স্প্ৰেয়াৰ , ৰকিং স্প্ৰেয়াৰ আদি স্থানীয় খেতিয়কসকলে ব্যৱহাৰ কৰা দেখা যায় ।
উদ্যান শস্যত জলসিঞ্চনৰ বাবে সুক্ষ্ম জলসিঞ্চন , ড্ৰিপ আৰু স্প্ৰিকলাৰ , পাম্পছেট আদি ব্যৱহাৰ কৰা হয় ।
অসমত উত্পাদনৰ মাত্ৰা কমি থকাৰ প্ৰধান কাৰণ হৈছে ইয়াত ট্ৰেক্টৰৰ বহুল প্ৰয়োগ এতিয়াও হোৱা নাই ।
বৰ্তমান উদ্ভাৱন হোৱা প্ৰায়বোৰ উন্নত কৃষি সঁজুলি যেনে – মাটি চহোৱা , জলসিঞ্চন , বীজ সিচাঁ , কঠিয়া ৰোৱা , ঔষধ চটিওৱা , শস্যকটা , মৰণা মৰা , বোজা কঢ়িওৱা , গাত খন্দা আদিত ব্যৱহৃত উন্নত যন্ত্ৰপাতিসমূহ ট্ৰেক্টৰৰ সহায়ত চলাব পাৰি ।
অসমৰP খেতিয়কসকলে বৰ্তমানেও বহুলভাৱে ব্যৱহাৰ কৰা মাটি চহোৱা সঁজুলিবিধ হৈছে দেশী নাঙল যত এটা হেলনীয়া কাঠৰ টুকুৰা থাকে যিটো মাটিত লগাই টানি নিলে মাটিত চপৰাৰ সৃষ্টি কৰে আৰু যেতিয়া ইয়াক চপৰাৰ মাজেৰে টানি নিয়া হয় তেতিয়া চপৰাবোৰ ভাঙি সৰু সৰু মিহি চপৰাৰ সৃষ্টি কৰে ।
ফলীয়া নাঙল ষ্টিলেৰে গঠিত বাবে ইয়াক বহুতে লোহাৰ নাঙল বুলিও কয় আৰু ইয়াৰ কাম হৈছে সিৰলু এটা মাটিৰ পৰা ফাটি লৈ যিমানদূৰ সম্ভৱ ইয়াক ঢিলা আৰু গুৰি কৰি লুটিয়াই থৈ যোৱা যাতে ওপৰৰ ঘাঁহবনখিনি পচন হয় ।
লিকটা , শুকান আৰু কঠিন মাটি , শিল - শিপা আদিৰে ভৰি থকা মাটি আৰু যেতিয়া কিছু দলৈকে মাটি চহাব লগা হয় তেতিয়া ফলীয়া নাঙলৰ সলনি ডিস্ক নাঙল ব্যৱহাৰ কৰা হয় ।
কাল্টিভেটৰ বা টিলাৰ দ্বিতীয় পৰ্য্যায়ৰ মাটি চহোৱাৰ বাবে প্ৰাথমিক চহ কৰি থোৱা মাটিত গজা ঘাঁহ - বন নাশ কৰিবলৈ আৰু কেতিয়াবা নিৰণি দিবলৈ শাৰীকৈ ৰোৱা শস্যৰ মাজেৰে চলাবলৈও ব্যৱহাৰ কৰা হয় ।
ট্ৰেডল পাম্প হল ভৰিৰে চলাব পৰা এবিধ অতি কম খৰচী দমকল যাৰ বাবে ক্ষুদ্ৰ আৰু উপান্ত কৃষকৰ জলসিঞ্চন সহজলভ্য হয় । ( উত্স – কৃষি বিজ্ঞান কেন্দ্ৰ , শোণিতপুৰ )
অসমত উদ্যান শস্যৰ যান্ত্ৰিকী কৰণৰ প্ৰভাৱ এতিয়াও পৰা নাই ।
অসমত এতিয়াও উদ্যান শস্য বাণিজ্যিক ভিত্তিত কৰা নহয় ।
গাঁত খান্দিবলৈ পাৱাৰ টিলাৰ বা ট্ৰেক্টৰ চালিত গাত খন্দা যন্ত্ৰ ব্যৱহাৰ কৰা হয় ।
ফলমুলৰ খেতিত ট্ৰেক্টৰ বা পাৱাৰ টিলাৰ চালিত চহ কৰা সঁজুলি ব্যৱহাৰ কৰা হয় ।
ফলমুলৰ খেতিত বনবাত আদি নিৰাবলৈ যন্ত্ৰ চালিত নাঙল ব্যৱহাৰ কৰা হয় ।
শাক পাচলিৰ গুটি দিয়া যন্ত্ৰও উদ্ভাৱন হৈছে ।
গছৰ ডাল আদি চিকুনাবলৈ ব্যৱহাৰ কৰা যন্ত্ৰও অসমতP ব্যৱহাৰ কৰা হয় ।
উদ্যান শস্যত জলসিঞ্চনৰ বাবে সুক্ষ্ম জলসিঞ্চনৰ ব্যৱস্থাও কৰা হয় ।
জলসিঞ্চনৰ ক্ষেত্ৰত ড্ৰিপক স্প্ৰিকলাৰ জলসিঞ্চন ব্যৱস্থা অতি উত্তম ।
পানীৰ অপচয় ৰোধ কৰিবলৈ জলসিঞ্চনৰ ব্যৱস্থা কৰা হয় ।
পানী উঠাবলৈও বিভিন্ন প্ৰকাৰৰ পাম্পছেট ব্যৱহাৰ কৰা হয় ।
খেতিত ব্যৱহাৰ কৰা সকলোবোৰ যন্ত্ৰই ট্ৰেক্টৰৰ সহায়ত চলাব পাৰি ।
পাৱাৰ টিলাৰ , ট্ৰেক্টৰৰেই এটা ভাগ ।
এখন ডাঙৰ ট্ৰেক্টৰে কৰিব পৰা প্ৰায়বোৰ কামেই পাৱাৰ টিলাৰে কৰিব পাৰে ।
পাৱাৰ টিলাৰে কৰিব পৰা কামৰ শক্তিৰ সীমা কিছু সীমিত ।
ক্ষুদ্ৰ কৃষক সকলৰ বাবে ই অতি উত্তম ।
আধুনিক বহু উপযোগী কৃষি ট্ৰেক্টৰ এখনৰ সহায়ত কৃষি কৰ্ম সমূহ সুচলভাৱে সম্পন্ন কৰিবলৈ খুটি নাটি সমূহ ভালদৰে আয়ত্ব কৰি লব লাগে ।
আজিকালি মাটি চহ কৰা , বীজ সিঁচা আদি নানা সঁজুলি উদ্ভাৱন হৈছে ।
এই সঁজুলিবোৰ ট্ৰেক্টৰত সংযোগ কৰি ললে ট্ৰেক্টৰ চলোৱাৰ সময়ত চালকৰ আসনৰ পৰাই নিয়ন্ত্ৰণ কৰিব পৰা যায় ।
জলসিঞ্চনৰ পাম্প , ধান বনা কল , ধান মৰা , জেনেৰেটৰ কীটনাশক দৰৱ প্ৰয়োগ কৰা আদি কামো ট্ৰেক্টৰখনৰ সহায়ত কৰিব পাৰি ।
উত্তৰ - পূৰ্বাঞ্চলৰ ৰাজ্যসমূহৰ ভিতৰত অসম প্ৰাকৃতিক সম্পদত চহকী ।
এই সম্পদসমূহেৰে অসমত ব্যাপক পৰিসৰত সৰু - বৰ উদ্যোগ গঢ়ি তোলাৰ প্ৰচুৰ সম্ভাৱনা আছে ।
কিন্তু বৰ্তমানেও ভাৰতৰP অন্যান্য ৰাজ্যবোৰৰ তুলনাত অসমৰ ঔদ্যোগিক গাঁথনি দুৰ্বল ।
এক শতিকাৰো পূৰ্বেই অসমতP ঔদ্যোগিকৰণৰ পাতনি মেলা হৈছিল যদিও ইয়াত আজিও উল্লেখযোগ্যভাৱে বৃহৎ উদ্যোগ গঢ়ি উঠা নাই ।
উদ্যোগ স্থাপনৰ বাবে প্ৰয়োজনীয় আধাৰগত সা - সুবিধাৰ অভাৱত ৰাজ্যখনৰ ঔদ্যোগীকৰণ মন্থৰ কৰি তুলিছে ।
ৰাজ্যখনৰ প্ৰধান উদ্যোগ হ`ল চাহ , কয়লা আৰু তেল ।
স্বাধীনতাৰ আগৰে পৰাই অসমত এই তিনিটা উদ্যোগে গঢ় লৈ উঠিছে ।
উজনি অসমৰ ডিগবৈ , দুলিয়াজান , নাহৰকটীয়া , লাকুৱা , মৰাণ , ৰুদ্ৰসাগৰৰ ভূগৰ্ভৰ পৰা প্ৰচুৰ পৰিমাণে খাৰুৱা তেল নিষ্কাশন কৰা হৈছে ।
নতুন নতুন তৈলক্ষেত্ৰৰো সম্ভেদ পোৱা গৈছে ।
সেইবিলাকতো প্ৰচুৰ খাৰুৱা তেল শোধন কৰিবৰ বাবেই অসমত পোন প্ৰথমে ইংৰাজ চৰকাৰে ডিগবৈত এটা শোধনাগাৰ প্ৰতিষ্ঠা কৰিছিল ।
এইটো আছিল এছিয়াৰ ভিতৰত প্ৰথমটো শোধনাগাৰ ।
স্বৰাজোত্তৰ কালত অসমৰ নুনমাটি আৰু বঙাইগাঁৱত দুটা শোধনাগাৰ প্ৰতিষ্ঠা কৰা হয় ।
কিন্তু এই অঞ্চলত পোৱা বৃহৎ পৰিমাণৰ তেল শোধন কৰিবলৈ এই কেইটা শোধনাগাৰে যথেষ্ট নহয় ।
সেয়ে নুমলীগড়ত এটা শোধনাগাৰ স্থাপন কৰা হয় ।
খাৰুৱা তেল শোধন কৰাৰ পিছত যি উপজাত দ্ৰব্য পোৱা যায় তাৰ পৰাও নানান সৰু - সুৰা উদ্যোগ স্থাপনৰ সম্ভাৱনা আছে ।
বঙাইগাঁৱত এটা ` পেত্ৰোকেমিকেল ` প্ৰকল্প আছে ।
ৰাজ্যখনত অন্যান্য ঠাইতে উদ্যোগ গঢ়ি তুলি ৰাজ্যখনৰ সমৃদ্ধিত অৰিহণা যোগাব পৰা যায় ।
প্ৰস্তাৱিত গেছ ক্ৰেকাৰ প্ৰকল্প আজিও গঢ়ি নুঠিল ।
খাৰুৱা তেলৰ লগত যি প্ৰচুৰ পৰিমাণৰ গেছ পোৱা যায় বৰ্তমান তাৰ সামান্য পৰিমাণ ইন্ধান ৰন্ধন গেছ হিচাপে ব্যৱহাৰ কৰি বাকীখিনি পুৰি পেলোৱা হৈছে ।
তাৰো ওপৰত ভিত্তি কৰি উদ্যোগ গঢ়ি তোলাৰ প্ৰচুৰ সম্ভাৱনা আছে ।
সেইদৰে কয়লাৰ পৰা ৰং , সুগন্ধি দ্ৰব্য নেপথোলিন , বেনজিন আদি উৎপাদন কৰিব পাৰি ।
ৰাজ্যখনৰ লেখত ল`বলগীয়া উদ্যোগ হ`ল চাহ উদ্যোগ ।
চাহ উদ্যোগ অসমৰP অৰ্থনীতিত এক উল্লেখযোগ্য বৰঙণি আগবঢ়াইছে ।
প্ৰসংগত : উল্লেখযোগ্য , ৰাজ্যখনৰ মুঠ পঞ্জীভুক্ত কাৰখানাৰ এক বুজন অংশ হ`ল চাহপাতৰ কাৰখানা ।
চাহ উদ্যোগক কেন্দ্ৰ কৰি গুৱাহাটীতP এটা চাহ নিলাম কেন্দ্ৰ গঢ়ি উঠিছে ।
অসমৰP প্ৰায় ২ লাখ ৭২ হাজাৰ হেক্টৰ মাটি চাহবাগানৰ অন্তৰ্গত ।
ভাৰতৰP মুঠ চাহপাতৰ আধাতকৈ বেছি চাহপাত অসমতেP উৎপাদন হয় ।
অসমতP ৮০০খন চাহ বাগিচা আছে ।
১৯৮০ চনত গুৱাহাটীতP চাহ নিলাম কেন্দ্ৰ স্থাপন হয় ।
ৰাজ্যখনৰ অৰ্থনীতিত ই প্ৰচুৰ প্ৰভাৱ পেলাইছে ।
যোৰহাটতP অৱস্থিত অসমP কৃষি বিশ্ববিদ্যালয় উত্তৰ - পূৰ্বাঞ্চলৰ একমাত্ৰ কৃষি বিশ্ববিদ্যালয় ।
১৯৬৯ চনত স্থাপিত হোৱা এই বিশ্ববিদ্যালয় খনে অসমত কৃষি শিক্ষা , গৱেষণা আৰু কৃষি সম্প্ৰসাৰণৰ হকে কাম কৰি আহিছে ।
প্ৰথমে যোৰহাটৰ অসম কৃষি মহাবিদ্যালয় আৰু গুৱাহাটীৰ অসম পশু চিকিৎসা মহাবিদ্যালয় দুখনক কেন্দ্ৰ বিন্দু হিচাপে লৈ এই বিশ্ববিদ্যালখন আৰম্ভ কৰা হৈছিল ।
বিশ্বৰ কেৱল এই বিশ্ববিদ্যালয়তেই চাহ প্ৰযুক্তিবিদ্যা বিষয়ত স্নাতক আৰু স্নাতকোত্তৰ পৰ্য্যায়ৰ শিক্ষা প্ৰদান কৰা হয় ।
ছশৰো অধিক শিক্ষক , গৱেষক আৰু সম্প্ৰসাৰণ বিশেষজ্ঞই এই বিশ্ববিদ্যালয়ৰ যোগেদি কৃষি আৰু পশু চিকিৎসা বিজ্ঞানৰ বিভিন্ন বিষয়ত সেৱা আগবঢ়াই আছে ।
এই বিশ্ববিদ্যালয়ৰ অধীনত অসমৰ ছটা কৃষি অঞ্চলতে একোটাকৈ আঞ্চলিক কৃষি গৱেষণা কেন্দ্ৰ আছে ।
১) তিতাবৰ - উজনি ব্ৰহ্মপুত্ৰ উপত্যকা অঞ্চল
২) উত্তৰ লক্ষিমপুৰ - উত্তৰ পাৰৰ সমতল অঞ্চল
৩) শ্বিলঙিনী - মধ্য ব্ৰহ্মপুত্ৰ উপত্যকা অঞ্চল
৪) ডিফু - পাৰ্বত্য অঞ্চল
৫) গোঁসাইগাঁও - নামনি ব্ৰহ্মপুত্ৰ উপত্যকা অঞ্চল
৬) কৰিমগঞ্জ - বৰাক উপত্যকা অঞ্চল
এই বিশ্ববিদ্যালয়ৰ দ্বাৰা অসমৰ প্ৰতিখন জিলাতে কৃষি বিজ্ঞান কেন্দ্ৰ একোটাকৈ স্থাপন কৰা হৈছে ।
যোৰহাট বিজ্ঞান আৰু প্ৰযুক্তিবিদ্যা প্ৰতিষ্ঠান , অসম চৰকাৰৰ দ্বাৰা ১৯৭১ চনত যোৰহাট জিলাত প্ৰতিষ্ঠা কৰা হয় ।
জিলাখনৰ বিজ্ঞান উচ্চ শিক্ষাৰ অন্যতম কেন্দ্ৰস্থল হ’ল এই প্ৰতিষ্ঠানটো ।
যোৰহাট নগৰীৰ উপকন্থৰ চটাইত অৱস্থিত ইয়াৰ ৰয়েল কম্বিনেচনৰ ( গণিত , পদাৰ্থ বিজ্ঞান , ৰসায়ন বিজ্ঞান একেলগে ) বাবে জনাজাত আছিল ।
২০০৯ - ২০১০ বৰ্ষৰ পৰা ইয়াত ইলেকট্ৰনিকছ এণ্ড কমিউনিকেশ্বন ইঞ্জিনিয়াৰিং আৰু পাৱাৰ ইলেকট্ৰনিকছ আৰু ইন্সট্ৰুমেন্টেশ্যন ইঞ্জিনিয়াৰিং ‌এই দুটা অভিযান্ত্ৰিক পাঠ্যক্ৰম আৰম্ভ কৰি ইয়াক যোৰহাট বিজ্ঞান আৰু প্ৰযুক্তিবিদ্যা প্ৰতিষ্ঠান হিচাপে নামাকৰণ কৰা হৈছে ।
এই অভিযান্ত্ৰিক পাঠ্যক্ৰমসমূহ এ.আই.চি.টি.ই - অৰ মান্যতাপ্ৰাপ্ত ।
এই প্ৰতিষ্ঠানটো ডিব্ৰুগড় বিশ্ববিদ্যালয়ৰ অধীনৰ ।
যোৰহাট বিজ্ঞান আৰু প্ৰযুক্তিবিদ্যা প্ৰতিষ্ঠান , ৩৭ নং ৰাষ্ট্ৰীয় ঘাইপথৰ দাঁতিতে অৱস্থিত ।
এই প্ৰতিষ্ঠানটো যোৰহাট জিলাৰ সদৰ যোৰহাট নগৰৰ পৰা প্ৰায় পূৱে প্ৰায় ন কি.মি. দূৰত অৱস্থিত ।
ছাত্ৰ - ছাত্ৰী আৰু শিক্ষকসকলৰ বাবে মহাবিদ্যালয়খনত এটা লাইব্ৰেৰী আছে ।
ইয়াত পাঠ্যক্ৰমৰ লগত জড়িত পুথিৰ লগতে অন্যান্য বিষয়ৰো প্ৰায় ১১,০০০ অধিক কিতাপ লাইব্ৰেৰীটোত আছে ।
ইয়াত বিজ্ঞানৰ পত্ৰিকা , মাহেকীয়া আলোচনী আৰু দৈনিক বাতৰি কাকত পঢ়াৰো সুবিধা আছে ।
ছাত্ৰ - ছাত্ৰী আৰু শিক্ষকসকলৰ বাবে উন্নত মানদণ্ডৰ এটা কম্পিউটাৰ কেন্দ্ৰ ইয়াত প্ৰতিষ্ঠা কৰা হৈছে ।
এই কেন্দ্ৰটো প্ৰয়োগশালা আৰু প্ৰজেক্টৰ লগত জড়িত কাৰ্য্যত ব্যৱহাৰ কৰা হয় ।
মহাবিদ্যালয়ত নিম্নোক্ত শাখাসমূহত শিক্ষা আৰু স্নাতক ডিগ্ৰী প্ৰদান কৰা হয় [6] ।
যোৰহাট বিজ্ঞান আৰু প্ৰযুক্তিবিদ্যা প্ৰতিষ্ঠানত নিম্নোলিখিত বিভাগকেইটা আছে :
১) ইলেকট্ৰনিকছ এণ্ড কমিউনিকেশ্বন ইঞ্জিনিয়াৰিং
২) পাৱাৰ ইলেকট্ৰনিকছ আৰু ইন্সট্ৰুমেন্টেশ্যন ইঞ্জিনিয়াৰিং

